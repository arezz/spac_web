<h2>Rok 2009</h2>

<table width="650">
    <tr>
         <td>
             <p>
             V roce 2009 měl SPAC 17 závodů, kterých se zúčastnilo celkem 2055
             závodníků, z čehož jich 439 bodovalo do průběžného pořadí v soutěži
             jednotlivců. Započítávaly se 2/3, tj. 11 nejlepších výsledků.
             V soutěži týmů bodovalo 46 klubů a oddílů.
            </p>
         </td>
          <td>
            <img src="/web/_images/kronika/2009_plakat_MRSAC.jpg" alt="MRSAC" title="MRSAC" class="homeImg" width="300"/>
         </td>
    </tr>
    <tr>
        <td colspan="2">
            <p>
            Nejvýznamnější akcí letošního ročníku SPAC bylo o víkendu 18. a 19.
            července silniční mistrovství republiky Sdružení amatérských
            cyklistů ČR (S.A.C. ČR), jehož hlavním organizátorem byl cyklistický
            oddíl Racing Olešná Frýdek - Místek. Na severní Moravu se tak od
            roku 2003 podruhé z celé republiky sjeli zástupci šesti amatérských
            lig : Unie amatérských cyklistů (UAC), Severočeské amatérské ligy
            (SAL), Jihočeské amatérské ligy (JAL), Šumavské unie amatérských
            cyklistů (ŠUAC), Moravského poháru (MP) a Slezského poháru
            amatérských cyklistů (SPAC), aby se utkali o titul amatérských
            mistrů v časovce a silničním závodě.
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2009_1_MR_SAC.jpg" alt="2009_1_MR_SAC" title="2009_1_MR_SAC" class="homeImg" width="650"/>
        </td>
    </tr>
     <tr>
        <td colspan="2">
            <p>
            Časovka jednotlivců byla na programu v sobotu 18. července.
            Startovalo se z hráze přehrady Baška od restaurace Kotva, odkud
            cyklisté v minutových intervalech vyjížděli na 27,3 kilometrový
            okruh vedoucí přes Příčnici, Záhoří, Raškovice, Pražmo, Krásnou,
            Lubno a Pržno zpět do Bašky. Absolutním vítězem se v horkém a
            dusném počasí, se sílícím větrem s časem 38:18 (tj. průměr
            42,77 km/h) stal, z celkového počtu 144 startujících, vítěz
            kategorie B (muži 30 až 39 let) Petr Novák (Viessmann) ze
            středočeské ligy Unie amatérských cyklistů (UAC). Amatérskou
            mistryní ČR pro tento rok se stala Jiřina Ščučková (BIKE TEAM
            Kola Kaňkovský - Olimpex Ind.) z ligy Moravský pohár (MP), která
            okruh pod Lysou horou v Beskydech objela za 45:17 (tj. průměr
            36,17 km/h).
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2009_2_MR_SAC.jpg" alt="2009_2_MR_SAC" title="2009_2_MR_SAC" class="homeImg" width="650"/>
        </td>
    </tr>
    <tr>
        <td colspan="2">
            <p>
            Za SPAC, pro který byla mistrovská časovka současně 9. letošním
            závodem, se nejlépe v závodě, připraveném cyklistickým oddílem
            Racing Olešná Frýdek - Místek, umístili: Milan Masný (Racing Olešná
            Frýdek-Místek 1) a Ondřej Fierla (CK Feso Petřvald), kteří se ve
            svých kategoriích E a junioři stali mistry. Dále v kategorii A -
            2. Martin Stančík (CK Frenštát pod Radhoštěm 1), v kat. B - 2. Tomáš
            Celta (Studio 2001 - MRX), v kat. C - 7. Bogdan Zok (SK Šafrata
            Bohumín), v kat. D - 8. Miroslav Adamčík (Cyklokramo Suchdol nad
            Odrou 1), v ženách - 3. Lucie Macíková (SINTESI PRIMA-DONNA) a
            v juniorech - 2. Martin Žačok (CK Frenštát p. R. 1) a 3. Petr Hampl
            (SK Veha Team).
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2009_Stonava.jpg" alt="2009_Stonava" title="2009_Stonava" class="homeImg" width="650"/>
        </td>
    </tr>
     <tr>
        <td colspan="2">
            <p>
          V neděli 19. července silniční mistrovství amatérských cyklistů 
          vyvrcholilo silničním závodem se startem a cílem u firmy
          Interdecor ve Starém Městě u Frýdku-Místku. Tropické sobotní
          počasí vystřídalo citelné ochlazení, spolu se zataženou oblohou
          a častými přeháňkami. Závodilo se na obráceném okruhu časovky,
          prodlouženého o úsek Skalice - Staré Město. Díky zvlněnému profilu
          asi 30,8 km dlouhého okruhu, avšak bez delšího a prudšího stoupání,
          dojížděly jednotlivé kategorie do cíle ve větších skupinách a
          rozhodovalo se tak až v klasickém rovinatém spurtu. Nejdelší tratě
          byly připraveny pro kategorie A a B. S ohledem na stále deštivé počasí
          byl ale jejich závod ještě před odstartováním zkrácen ze 4 na 3
          okruhy, což určitě většina jezdců přivítala, zvlášť, když se ve druhé
          polovině závěrečného třetího okruhu spustila bílá tma s pořádnou
          průtrží mračen.
           </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2009_VCL.jpg" alt="2009_VCL" title="2009_VCL" class="homeImg" width="650"/>
        </td>
    </tr>
     <tr>
        <td colspan="2">
            <p>
                Nejúspěšnějšími našimi závodníky v silničním mistrovském závodě,
                který byl současně 10. závodem SPAC byli : mistrovské tituly
                patří v ženách Lucii Macíkové (SINTESI PRIMA-DONNA) a
                v juniorech Janu Pavlíkovi (Racing Olešná F-M "1"). V juniorech
                dále tak jako v časovce dojeli 2. Martin Žačok (CK Frenštát
                p.R. 1) a 3. Petr Hampl (SK Veha Team). Po vítězné časovce
                v silničním závodě dojel Milan Masný (Racing Olešná F-M "1")
                na 2. místě. V kategorii D obsadil Ladislav Pelc (CK Frenštát
                p.R. 1) rovněž 2. místo, v kat. B třetí dojel Lubomír Tomeček
                (Forman Cycling Team) a v kategorii A se v silné konkurenci
                nejlépe prosadil 7. Tomáš Janošek (ACK Stará Ves n.
                Ondřejnicí "A").

            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2009_Sadek.jpg" alt="2009_Sadek" title="2009_Sadek" class="homeImg" width="650"/>
        </td>
    </tr>
     <tr>
        <td colspan="2">
            <p>
         Na závěrečném vyhlášení SPAC 2009, které se 17. října potřetí 
         v řadě konalo v restauraci a kulturním domě U čápů v Žabni u Frýdku
         - Místku byly kromě nejlepších šesti závodníků ve všech sedmi
         kategoriích a prvních tří družstev vyhlášeny doplňkové soutěže o
         nejlepšího časovkáře a vrchaře. Odměněno zde bylo rovněž i všech
         5 cyklistů, kteří dokončili všech 17 závodů a za účast v soutěži
         bylo předáno dalších 79 účastnických pohárků.
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2009_vitezove.jpg" alt="2009_vitezove" title="2009_vitezove" class="homeImg" width="650"/>
        </td>
    </tr>
</table>

<a href="/kronika/">Zpět</a>