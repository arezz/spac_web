<h2>Rok 2010</h2>
<font size="2"><a target="_blank" href="/web/_images/kronika/2010_01_Cupek.jpg">
<img alt="Tour de Čupek 2010" src="/web/_images/kronika/a_2010_01_Cupek.jpg" vspace="5" align="left" border="0" height="130" hspace="5"></a>    
V roce 2010 kalendář soutěže zahrnoval stejně jako v roce 2002 rekordních 19 závodů. V průběhu sezóny byly ale 2 závody bez náhrady 
zrušeny a k další změně došlo po tragickém úmrtí Jana Ferdyna, pravidelného účastníka závodů SPAC a vítěze kategorie E v roce 2009. 
Jím připravovaná závěrečná časovka, která se měla jet v okolí města Debowiec v Polsku byla nakonec zrušena a nahrazena v původně 
plánovaném termínu časovkou do vrchu z Krásné na Visalaje. <br><br>

<a target="_blank" href="/web/_images/kronika/2010_02_Krnov.jpg">
<img alt="O cenu Krnova 2010" src="/web/_images/kronika/a_2010_02_Krnov.jpg" vspace="5" align="right" border="0" height="130" hspace="5"></a>
Všech 17 závodů se zúčastnilo celkem 1972 závodníků, z čehož jich 460 bodovalo do průběžného pořadí v soutěži jednotlivců. 
Započítávaly se 2/3, tj. 11 nejlepších výsledků. V soutěži týmů bodovalo 43 klubů a oddílů.
Mistrovskými závody byly květnová Časovka Velké Heraltice a srpnová VC Lašska. Mistři zde kromě medailí poprvé oblékli i
mistrovské dresy. Každý účastník s licencí SPAC, který závod dokončil, obdržel do průběžného pořadí bonusových 5 bodů. 
Další změnou v bodovacím systému na rozdíl od předchozího roku bylo násobení bodových zisků závodníků s licencí SPAC 
koeficientem 1,1. Kromě těchto dvou úprav byly doposud společně hodnocené ženy v této sezóně poprvé rozděleny do dvou kategorií
 - ženy A (15 až 29 let) a ženy B (30 a více let).<br><br>
 
Zástupci SPAC se dokázali prosadit i během roku na republikové úrovni, když <b>Ondřej Fierla</b> (CK FESO Petřvald) se v červenci v Klatovech 
stal amatérským juniorským mistrem v časovce a v hromadném závodě na silničním mistrovství republiky Sdružení amatérských cyklistů 
(S.A.C. ČR), <b>Ladislav Pelc</b> (CK Frenštát p.R.) je silničním mistrem v kategorii D (muži 50 až 59 let) a 

<b>Romana Daněčková</b> (LOKO Krnov) v silničním závodě obsadila 3. místo.<br><br>

<a target="_blank" href="/web/_images/kronika/2010_03_vitezove.jpg">
<img alt="vítězové SPAC 2010" src="/web/_images/kronika/a_2010_03_vitezove.jpg" vspace="5" align="left" border="0" height="130" hspace="5"></a>
Na závěrečném vyhlášení 13. ročníku SPAC 2010, které se už tradičně konalo v restauraci a kulturním domě U čápů v Žabni u
Frýdku - Místku 16. října byly kromě nejlepších šesti závodníků ve všech osmi kategoriích a prvních tří družstev vyhlášeny 
doplňkové soutěže o nejlepšího časovkáře a vrchaře. Odměněni byli rovněž i 4 cyklisté, kteří dokončili všech 17 závodů. 
Zde také po 4 sezónách dosavadního šéfa soutěže Zbyňka Rašku vystřídal Tomáš Celta, který se stal pátým ředitelem v historii.</font>
<br><br>
<a href="/kronika/">Zpět</a>