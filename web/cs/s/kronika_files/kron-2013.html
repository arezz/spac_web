<h2>Rok 2013</h2>
<table width="650">
    <tr>
         <td>
             <p>
              Tento rok byl v mnohých ohledech rekordní. Už před startem závodní sezony se přihlásilo do soutěže rekordní počet 187 cyklistů. Poslední licence jsem vyřizoval ještě v půlce srpna, takže <strong>jsme se dostali na číslo 212</strong>.
Tím pádem taky nastal problém se startovními čísly, která měla každá kategorie rezervována 50. V kat. B jsme museli přidělovat čísla ze série příchozích. Celkem se přihlásilo 27 družstev.<br>                
            </p>
         </td>
          <td>
            <img src="/web/_images/kronika/2013VVSpac 244-X3.jpg" alt="2013" title="2013" class="homeImg" width="300"/>
         </td>
    </tr>
        <tr>
        <td colspan="2">
            <p>
                  Sezona začínala opět v Jeseníkách na náročném kopcovitém okruhu, jehož dojezd byl změněn a poslední kilometry se jely dost po škváře, což bylo trochu nepříjemné. Hned druhý závod byl mistrovský v časovce. Třetí ročník Nošovické časovky bylo zase škaredě. Zima, déšť, vítr opět vyzkoušel odolnost amatérů, kterých se přesto sešlo 137. Hned týden na to při Velké ceně Krnova se na start postavilo 211 cyklistů, což byl druhý nejvyšší počet v sezoně. Memoriál Jana Ferdyna na rovinatém okruhu se vyznačoval dojezdem velkých skupin do cíle, přesto výsledky byly rychle a dobře zpracovány. Další závod Tour de Sádek velmi dobře využil možnost koridoru, takže opět nebyly problémy s výsledky. Škoda kaňky v podobě jednoho auta a motorky, které dotahovaly odpadlíky. Velkopolomské okruhy byla další morální záležitost. Náročný okruh, vítr a horko donutilo i některé jezdce vzdát. Pak následovaly klasiky Pustevny a Javorový a po nich mistrovský závod SPAC, memoriál Aloise Dohnala v Suchdole. Bylo to mistrovství, jak se patří. I když se jelo přes dva železniční přejezdy, tak případné zdržení závod neovlivnilo. Náročný nový okruh, zabezpečení tratě, zázemí, super! Jen zpracování výsledků bylo pomalé, za což si mohli částečně i závodníci sami. Posledním závodem první půle sezony byl kriťák ve Staré Vsi. Půlka okruhu do kopce a půlka z kopce. Řádná to výživa! 
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2013forman.jpg" alt="forman" title="forman" class="homeImg" width="650"/>
        </td>
    </tr>
     <tr>
        <td colspan="2">
            <p>
            MR se zúčastnilo z naší ligy 43 jezdců v časovce a 40 v hromadném závodě. Největšího úspěchu dosáhl Eduard Hrachovina, který se stal v juniorech mistrem republiky jak v časovce, tak na silnici. Kromě něho naši borci získali dalších pět pódiových umístění. <br><br>

Druhou půlku sezony nastartovali Formani. Okruh byl změněn a hned na druhém kilometru čekalo sice krátké, ale nebetyčné stoupání, kde si každý pořádně sáhnul na dno svých sil. Závod měl rekordní účast 212 jezdců a bohatý doprovodný program v podobě závodů pro děti, kterých se zúčastnilo kolem 50-ti dětí. Formanům se podařilo získat hodně sponzorů a zapojili se, tak jako Nošovická časovka do akce Kola pro Afriku. Následovala Stonavská časovka, kde díky zmatkům na startu došlo ke špatnému změření času řady závodníků. Což vyvolalo řadu emotivních reakcí. Další klasiky kalendáře (ML 60, VC Lašska) proběhly celkem v pohodě. V Paskově na kriťáku byla nejmenší účast za což může hlavně déšť. Přesto se na start postavilo 77 cyklistů a nedošlo na technické trati k žádnému pádu, což svědčí o vyspělosti amatérů a respektu k trati. Bělské okruhy mají krásnou trasu s malým provozem aut, proto je škoda, že opět došlo k problémům při dojezdu a dokonce asi zbytečným změnám počtu okruhů během závodu. Týden na to se vrátil asi po pěti letech do kalendáře SPAC  Tour de Čupek, jenž přilákal na start hned 175 jezdců. Náročný kopcovitý okruh zakončený pověstným stoupáním na Čupek prověřil každého, jak je na tom se silami na konci sezony. Poslední závody na konci září měly být dvě časovky. Bohužel časovka na Visalaje se neuskutečnila kvůli kolize termínu s významnou obecní akcí na Krásné a podnikové akce v hotelu Visalaje, kde bývá občerstvení a vyhlašování. Posledním závodem sezony byla nová časovka do vrchu Bahenec u Jablůnkova.
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2013VCL.jpg" alt="VCL" title="VCL" class="homeImg" width="650"/>
        </td>
    </tr>
    <tr>
        <td colspan="2">
            <p>
            Za celou sezonu se aspoň jednoho závodu SP zúčastnilo celkem 2706 amatérů bez MR. Z toho 218 juniorů a 274 žen, což jsou všechno nevídané výsledky. Lucka Gruchalová si dala tu práci a srovnala jednotlivé ligy. Nejpřesnějším údajem vypovídající o zájmu cyklistů je průměr závodníků na jeden závod.      
             </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2013stat.PNG" alt="stat" title="stat" class="homeImg" width="650"/>
        </td>
    </tr>
    <tr>
        <td colspan="2">
            <p>

Závěr sezony proběhl v Žabni, kde 9. listopadu proběhla schůzka pořadatelů, které se zúčastnilo 21 zástupců organizátorů a oddílů a proto se podařilo až na dvě vyjímky utvořit kalendář na rok 2014. Následovalo závěrečné vyhlášení, kde v kat. B C D bylo vyhlášeno 10 nejlepších cyklistů. V ostatních prvních šest, tak jak v minulých letech. Celkem bylo rozdáno 100 pohárů, medailí a plaket. Nejúspěšnějším jednotlivcem byl Miroslav Adamčík z kat. D, který vyhrál absolutní pořadí. Patřil mezi pět nejlepších Spacáků (objeli všechny závody dle kalendáře). V kategorii dojel celkově druhý. Doplňkové soutěže vrchař a časovkář vyhrál. V družstvech poprvé vyhrál tým FORCE KCK Zlín. Dalších 60 plaket si rozebrali účastníci SPAC, kteří nebyli vyhlášeni. Na závěr byla tombola v hodnotě cca 6000Kč.
            </p>
        </td>
    </tr>
</table>

<a href="/kronika/">Zpět</a>
