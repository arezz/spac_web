<h2>Rok 2014</h2>
<table width="650">
    <tr>
         <td colspan="2" >
             <p>
              Na únorové schůzce vedení SPAC jsme se rozhodli zkusit získat finance z Evropských fondů, mikroregion Beskydy. Díky Bobovi Švantnerovi jsem získal kontakt na projektovou manažerku beskydského regionu, která slíbila s žádostí pomoci. Tím začala neskutečná anabáze papírování, získávání podkladů pro projekt KOLA PŘES HRANICE, který odpovídal dotační výzvě na získání peněz z EU. Rozjela se spolupráce s polským partner Road maraton v zastoupení Wieslawa Legierkého, který taky organizuje podobnou soutěž v Polsku. Po dvouměsíčním boji se nakonec podařilo projekt dostat na takovou výši, že byl schválen. Na závodech, které byly do projektu zařazeny a to memoriál Jana Ferdyna, Krnovský kriťák, O cenu Krnova, Tour de Sádek, Velká cena SPAC (etapák), Grand Prix Forman, Mokrolazecká „60“, Paskovský kriťák, Bělské okruhy, Tour de Čupek, byla na měření a zpracování výsledků aktivní čipová technologie. Po skončení projektu následovala závěrečná zpráva s doložením povinné publicity na jednotlivých závodech, během celého projektu a s vyúčtováním celé akce. Teď teprve začala mravenčí práce! Naplno se projevila naše neznalost v této oblasti. Začali jsme se zprávou čítající 70 stran a po třech měsících neustálých výhrad a dalších doložení dokladů se nám podařilo závěrečnou zprávu uzavřít, která měla 264 stran a zažádat o platbu, která snad přistane na spacovském účtu do června roku 2015, ve výši cca 150 000Kč. Bylo to obrovské vítězství vytrvalosti a spolupráce s řediteli jednotlivých závodů. Zejména chci vyzvednout velkou pomoc Lucky a Vojty Gruchalových, kteří mi ohromně pomohli s elektronickou podobou závěrečné zprávy a s tiskem. Aktivní čipy splnily své poslání, protože tam, kde byli, si servis výsledků nemohli vynachválit jak pořadatelé, tak hlavně závodníci. Během sezony jsme s polským partnerem i domluvili podmínky vzniku Česko – Polského poháru na příští rok, který je podmínkou čerpání dotací z EU.<br>                
            </p>
         </td>
    </tr>
    <tr>
        <td colspan="2" align="center">
            <img src="/web/_images/kronika/2014_1.jpg" alt="Bohumin" title="Bohumin" class="homeImg" width="650"/>
        </td>
    </tr>
        <tr>
        <td colspan="2">
            <p>
                  Kalendář doznal dvě významné změny. Vyslyšeli jsme časté přání cyklistů a poprvé se podařila uspořádat časovka družstev, které se zúčastnilo neskutečných 29 týmů a etapový závod Velká cena SPAC s královskou etapou s dojezdem na Lysé hoře. Etapáček přilákal 118 zájemců + 21 kteří absolvovali z různých důvodů jenom některou etapu ze tří. Další zvláštností kalendáře byly čtyři kriťáky, což je na horní hranici početnosti. Naopak časovek jednotlivců je stále málo. Klasických po zrušení Krásné, byly jenom dvě. Celkem se konalo 22 závodů včetně MR amatérů, které pořádala Šumavská amatérská liga. Ze Spacu se zúčastnilo 29 jezdců časovky a 25 závodníků hromadného závodu. I tentokrát se naší členové neztratili. Kubičík Filip z CPV Krnov v kat. M se stal mistrem v obou závodech. Tento velký úspěch podpořili druhými místy Matula Lukáš z Force KCK Zlín v kat. A a třetími místy Masný Milan z Racingu Olešná v kat. E. Na bednu taky dosáhl Chamrád Jiří. V hromadném závodě byl třetí a to samé se podařilo Lucce Gruchalové z Lowell Pro Šafrata Bohumín v kat. Ž.  
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2014_2.jpg" alt="moravka" title="moravka" class="homeImg" width="650"/>
        </td>
    </tr>
     <tr>
        <td colspan="2">
            <p>
            Na schůzce pořadatelů na vlastní žádost ve výboru skončil Marcel Bában a naopak byli zvoleni za pořadatele Bohuslav Švantner  a za závodníky Roman Galatík. Na 90% se domluvil kalendář na příští rok a p. Macho z OTEZ Brno (čipy) nabídnul další spolupráci na měření závodů. Sleva 1000Kč pokud bude aspoň 10 závodů s čipy tj. na 12 000Kč. Tato nabídka byla ovlivněna i spokojeností firmy s přístupem pořadatelů, potažmo vedení SPAC.
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2014_3.jpg" alt="etapak" title="etapak" class="homeImg" width="650"/>
        </td>
    </tr>
    <tr>
        <td colspan="2">
            <p>
            Slavnostní závěrečné vyhlášení se opět konalo v Žabni, kde se přišlo pobavit a zatleskat na 130 lidí. Absolutním vítězem se stal Pavel Kokeš z Valašského království, který získal 1216 bodů a vyhrál i svoji kat. C. Zvláštností je, že na druhém místě absolutně skončila Lantová Romana z CPV Krnov ziskem 1094 bodů i když ve své kat. ŽB byla „až“ třetí. To svědčí o poctivém objíždění v závodů SP. Jeden z bodů vyhlašování byla anketa o nejlepšího fotografa, kterou vyhrála Fierlová Ivana a dostala termohrnek ve stylu fotoobjektivu. Výbor SPAC se taky rozhodl udělit zvláštní ocenění „srdcař roku“ pro Beníčka Tomáše z CK Frenštát p. R. a Halmovou Evu z CK Orlík Orlová za vytrvalou účast na závodech i když předem věděli, že budou končit mezi posledními. Mají náš obdiv. Poprvé jsme též vyhlašovali Baby SPAC. Závody pro děti se sice konaly už v minulých letech, ale letos jsme tuto kategorii zastřešili  celoroční soutěží a dali to mu řád. Je potěšitelné, že hned napoprvé se zúčastnilo 47 děcek rozdělených na kluky a holky a i podle věku 10 – 12 let, 13 – 14 let, která si zasoutěžila na devíti závodech.      
             </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2014_4.jpg" alt="etapak" title="etapak" class="homeImg" width="650"/>
        </td>
    </tr>
    <tr>
        <td colspan="2">
            <p>
              Závěrem trochu statistiky. Aspoň na jednom závodě se na start postavilo celkem 3176 amatérů což je opět rekord, který se už bude asi těžko překonávat. Fyzicky to bylo 527 účastníků. Přihlásilo se 25 družstev. Nejvíce účastníků bylo na tradičních podnicích: O cenu Krnova 207 jezdců, Grand Prix Forman 176, Tour de Sádek 158, Mokrolazecká „60“ 153. 
            </p>
        </td>
    </tr>
    <tr>
        <td colspan="2">
            <p>
              <table>
                <tr>
                  <th></th>
                  <th>UAC</th>
                  <th>JAL</th>
                  <th>MP</th>
                  <th>SAL</th>
                  <th>ŠUAC</th>
                  <th>SPAC</th>
                </tr>
                <tr>
                  <td>Závodů:</td>
                  <td>29</td>
                  <td>18</td>
                  <td>17</td>
                  <td>15</td>
                  <td>15</td>
                  <td>22</td>
                </tr>
                <tr>
                  <td>Účastníků:</td>
                  <td>1886</td>
                  <td>1087</td>
                  <td>1438</td>
                  <td>935</td>
                  <td>460</td>
                  <td>3176</td>
                </tr>
              </table>
            </p>
        </td>
    </tr>
</table>

<a href="/kronika/">Zpět</a>
