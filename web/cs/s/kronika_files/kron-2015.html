<h2>Rok 2015</h2>
<table width="650">
    <tr>
         <td colspan="2" >
             <p>
              V letošním roce jsme při tvorbě kalendáře museli počítat i s termíny závodů v Polsku, kde se jeli dva závody zařazené do nově vzniklého Česko – Polského poháru a to Ustroň a hora sv. Anny. Základ tohoto poháru vznikl z dotačního programu EU z loňského roku. Další dva závody byly na české straně: Velká cena Lašska a Grand Prix Forman. Jelikož polský partner Road Maraton české závody nezařadil do svého kalendáře, byla účast poláků na našich závodech mizivá, což bylo škoda. Projekt z roku 2014 „Kola přes hranice“ přinesl do spacovské pokladny nakonec 136 000Kč, které byly použity na měření pomoci čipů na deseti závodech zařazených do projektu, poháry na etapáku a závěrečné vyhlášení. I nadále jsme podporovali  závody, kde se měřilo pomoci čipů. Sice jsme už za ně nemohli zaplatit čipy 12 000Kč, ale pořadatelé nemuseli odvádět 10Kč - pojištění za závodníka.  <br>                
            </p>
         </td>
    </tr>
    <tr>
        <td colspan="2" align="center">
            <img src="/web/_images/kronika/2015_1.jpg" alt="" title="" class="homeImg" width="650"/>
        </td>
    </tr>
        <tr>
        <td colspan="2">
            <p>
                  Kalendář závodů obsahoval 23 podniků i s časovkou družstev, které se zúčastnilo 24 týmů. V příštím roce, ale nebude, protože pořadatel z Bohumína se chce vrátit k hodinovkám. Ostatní závody se vyznačovaly hojnou účastí a zkvalitněním práce pořadatelů. Vždyť jenom na třech závodech bylo méně jak 100 účastníků. Průměr na závod byl úctyhodných 142 jezdců. Je třeba přiznat, že na tomto výsledku se hodně podepsaly závody v Polsku, kde na každém bylo přes 230 lidí, ale členů SPAC  40. 
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2015_2.jpg" alt="" title="" class="homeImg" width="650"/>
        </td>
    </tr>
     <tr>
        <td colspan="2">
            <p>
            Další fenomén, který hodně zvedl celkový průměr bylo Mistrovství republiky, které se konalo v Beskydech a pořadatelství se opět ujal, tak jako v roce 2009 Racing Olešná. Když se i nečlenové SPAC dověděli trasu časovky a hromadného závodu, začali se houfně stávat členy SPAC, aby se MR mohli zúčastnit. Takhle se přihlásilo na 40 zájemců. Dokonce i jeden Fin, který byl kousek za hranicemi v Polsku, si vyřídil licenci SPAC. Trasy byly vskutku dobře vybrané a perfektně zajištěné. Časovka byla v Nošovicích. U Hyundae byl start a po 19-ti km přes Vojkovice a Dobratice cíl v kopečku u hřbitova (jak příznačné)v Nošovicích. Hromadný závod kopíroval etapák se startem na Morávce a dojezdem na Lysé hoře a to byl hlavní tahák. Například kat. A odkroužila nejdřív 3x30km přes Lubno a Skalici a pak teprve začala stoupat na Papežov, kde odbočila na vrchol Lysé hory. Celý závod pro ně měřil 110km a posledních 8,5km v úmorném vedru prověřilo pořádně všechny amatéry. Tyto všechny atributy působily jako obrovská výzva nejen pro naše borce, ale i pro celou republiku. Například tým LAWI Author už přijel do Beskyd o čtyři dny dřív, aby se seznámilo s trasami a hlavně s výjezdem na Lysou horu. Nepamatuji si, že by se na start mistrovské časovky postavilo 177 jezdců a na hromadný závod dokonce 229 účastníků! O to cennější je, že i tak v nabité konkurenci se členové SPAC neztratili. Mistrovský titul vybojoval v hromadném závodě v kat. A Fierla Ondřej Forman Cinelli, v kat.B Šenkeřík Jan Force KCK Zlín,    v kat.J Trachtulec Petr CK Feso Peřvald. Mimo tyto mistry získali pódiové umístění v hromadném závodě ještě 2.místo Chamrád Jiří kat. B. 3.místo vybojovali Kokeš Pavel  SKVK v kat.C, Křižák Petr Symbyo kat.D, Buček Michal Racing Olešná kat.E, Mudříková Kateřina CK Feso Petřvald kat.Ž,    V mistrovské časovce jsme získali jediný titul v kat.J Trachtulec Petr  CK Feso Petřvald. O to víc jsme získali umístění na bedně. 2.místo Aro Anton Finsko kat.A, Machotka Karel Yogi Ostrava kat.C, Masný Milan Racing Olešná kat.E. Třetí místo získala Jaklová Ivana Lowell Pro Bohumín kat.Ž. Celkově členové SPACu získali 4x 1.místo, 4x 2.místo, 5x 3.místo což je jeden z nejlepších výsledků v historii MR. Mistrovské časovky se zúčastnilo celkem členů SPAC 78 a hromadného závodu 84, což jsou taky úctyhodná čísla.		
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2015_3.jpg" alt="" title="" class="homeImg" width="650"/>
        </td>
    </tr>
    <tr>
        <td colspan="2">
            <p>
            Baby SPAC se uchytil a letos celkem  49 dětí, si zazávodilo na 9-ti podnicích v rámci SPAC. Nejvíce účastníků mimo MR a Polsko bylo na Grand Prix Forman 155, VC Lašska 150 a Cena Trispolu 143. Bylo vydáno 221 licencí. Celkový počet účastí na závodech zařazených do SPAC je 3123 což je fyzicky 536 amatérů. 	     
             </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2015_4.jpg" alt="" title="" class="homeImg" width="650"/>
        </td>
    </tr>
	<tr>
        <td colspan="2">
            <p>
            Na schůzi pořadatelů a vedení SPAC před závěrečným vyhlášení v Žabni došlo k zhodnocení sezony a tvorbě kalendáře. Hlavní změna se odhlasovala pro soutěž družstev, kde se budou tři nejhorší výsledky škrtat. Baby SPAC se stává nedílnou součástí Slezského poháru, to znamená, že v kalendáři musí být propozice i pro děcka v závodech, kde se pojedou. V listopadu jsme zažádali o dotace na Moravskoslezském kraji o jejímž výsledku se dovíme až příští rok. Taky se podařilo dotáhnout do konce převod našeho sdružení na spolek a jsme zapsaný SPOLEK na krajském soudě v Ostravě. Zástupce měření čipy Aleš Macho navrhl těsnější spolupráci se SPAC a to využitím jejich programu na přihlašování na závody a s Vojtou Gruchalou  doladění počítání celkového průběžného pořadí. Slavnostního závěrečného vyhlášení v Žabni se zúčastnilo na 130 lidí. Vyhlašovaly se tři soutěže. Mimo celkové pořadí Slezského poháru a doplňkové soutěže se odměňoval i Baby SPAC a Česko – Polský pohár, kde jsme obsadili ve všech kategoriích první tři místa, až na třetí místo v kategorii žen nad 35 let. Tato kategorie byla na přání polského partnera zařazena do poháru.      
             </p>
        </td>
    </tr>
</table>

<a href="/kronika/">Zpět</a>
