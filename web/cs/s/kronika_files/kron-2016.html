<h2>Rok 2016</h2>
<table width="650">
    <tr>
         <td colspan="2" >
             <p>
              Rok 2016 byl ve znamení velké vyrovnanosti, jak v celkovém pořadí, tak v doplňkových soutěží a potažmo i Baby SPACu. Do kalendáře bylo zařazeno 22 závodů a na 11-ti z nich se jel i Baby SPAC. Poprvé během trvání SPAC jsme měli i pojistnou událost, která byla kladně vyřízena jak pro poškozeného, tak pro pořadatele. Celkem bylo účasti na závodech 2427 amatérů. Nejvíce jezdců absolvovalo závody Grand Prix Forman 184, Cena Trispolu 182, Memoriál Jana Ferdyna 177. Bylo vydáno 199 licencí v 25-ti týmech. V Baby SPAC se aspoň jednoho závodu zúčastnilo 98 dětí, což jsme ani nečekali. V celkovém pořadí v každé kategorii mezi některými pozicemi nejlepších rozhodovalo i méně než pět bodů. V kat. D měli celkově dva jezdci na druhém a třetím místě stejný počet bodů a muselo rozhodnout pomocné kriterium. A jelikož měl Saša Satinský dvě druhá místa a Milan Novák jedno i když měl šest třetích míst, zkončil na druhém místě Saša. V doplňkových soutěžích byla situace ještě vyrovnanější a ve dvou případech musel rozhodnout až poslední rozdíl a to vyšší věk. Absolutním vítězem se stal Pavel Daněček, na kterého, jak sám podotknul, velmi blahodárně působil přestup z Loko Krnov do CPV Krnov. I tady to bylo velmi vyrovnané, protože druhého v absolutním pořadí Odvárku Iva z céčka porazil jen o 27 bodů. V Baby SPACu o celkovém druhém až čtvrtém místě mezi starší žáky rozhodly čtyři body. V mladších žačkách o celkovém vítězi mezi Lantovou Zuzanou a Rupovou Dominikou rozhodl jediný bod ve prospěch Zuzany. Na základě vysoké účasti dětí se vedení SPAC rozhodlo v každé kategorii ocenit pět nejlepších.<br>                
            </p>
         </td>
    </tr>
    <tr>
        <td colspan="2" align="center">
            <img src="/web/_images/kronika/2015_1.jpg" alt="" title="" class="homeImg" width="650"/>
        </td>
    </tr>
        <tr>
        <td colspan="2">
            <p>
                  V Česko – Polském poháru jsme opět dominovali. Sice jsme v osmi kategoriích přepustili čtyři fleky do třetího místa, přesto byl velmi patrný nezájem Poláků o tuto soutěž a jejich účast na naších závodech byla malá. To se nejvíce projevilo na závěrečném vyhlášení, na které nikdo z Polska nepřijel a dokonce nedorazil ani nikdo s Road Maratonu s cenami, jak bylo domluveno. Na členské schůzi bylo rozhodnuto polské závody v příští sezoně sice uvést v kalendáři, ale bodovat jenom do ČP poháru.
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2015_2.jpg" alt="" title="" class="homeImg" width="650"/>
        </td>
    </tr>
     <tr>
        <td colspan="2">
            <p>
Na MR amatérů, které pořádal Moravský pohár jsme se neztratili. Na perfektně zajištěných a náročných tratích jsme sice nedocílili tak dobrých výsledků jako loni, ale i tak máme tři mistry: v časovce v kat. B Miroslav Šváb Cykling Brno, v kat. E Milan Masný Racing Olešná a na silnici mezi ženami Lucie Gruchalová z LowellPro Šafrata Bohumín. Mimo to ještě obsadil druhé místo na silnici v kat. B Tomáš Čér a třetí místo vyjeli v časovce v kat. B Roman Galatík a Szymon Haladus v kat. M. Na silnici dojeli třetí Pavel Daněček v kat. E a Szymon Haladus v kat. M. 
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2015_3.jpg" alt="" title="" class="homeImg" width="650"/>
        </td>
    </tr>
    <tr>
        <td colspan="2">
            <p>
            Na členské schůzi byl přijat dodatek stanov, který rozšiřuje naší činnost na děti, mládež a handbiky. V rozpravě byl přijat návrh na změnu koeficientu pro družstvo z 0,8 na 1,0 u kategoriích E, Ž a M. Důvod: éčkařů jezdí hodně, takže větší konkurence a pro ženy a juniory by to mělo být motivační, aby jezdili více závodů a tím pádem budou více prospěšni pro tým.	
             </p>
        </td>
    </tr>
    
</table>

<a href="/kronika/">Zpět</a>
