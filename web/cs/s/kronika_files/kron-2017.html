<h2>Rok 2016</h2>
<table width="650">
    <tr>
         <td colspan="2" >
             <p>
              Jestliže jsem v roce 2016 psal v kronice, že to byl velmi vyrovnaný ročník v celkovém pořadí, tak jsem nemohl tušit co se bude dít v následujícím roce.<br>                
            </p>
         </td>
    </tr>
    <tr>
        <td colspan="2" align="center">
            <img src="/web/_images/kronika/2015_1.jpg" alt="" title="" class="homeImg" width="650"/>
        </td>
    </tr>
        <tr>
        <td colspan="2">
            <p>
                  Do Slezského poháru bylo zařazeno 20 závodů, v jejichž rámci se jelo 12 závodů Baby SPAC.
Byla velká škoda, že došlo ke zrušení MR bez náhrady, které pořádalo Moravský pohár. Důvodem
bylo odmítnutí obce Bystré nechat si uzavřít silnici přes vesnici, což se rozhodlo až dubnu. Tudiž
nebyl už časový prostor na oslovení a zajištění jiného pořadatele. Dokonce se uvažovalo přetavit
některý závod na MR, ale jelikož měly všechny ligy už hotové své kalendáře, vždy by to nabouralo
nějaký termín závodu některé ligy. Takže závodů ve Slezském poháru bylo jen 18.<br>
Letošního ročníku se zúčastnilo 2092 amatérů. Největší účast byla na závodech O cenu Krnova
210 jezdců, Memoriál Jana Ferdyna 169 jezdců a Grand Prix Forman 151 účastníků. Velkou účast
měl i nový závod ve Slatině 150 závodníků. Bylo vydáno 183 licencí, což je opět o něco méně, než
v roce 2016. Baby SPAC už překonalo hranice kraje a aspoň jednoho závodu se zúčastnilo 134
dětí. I pro mnohé kluby z Čech byl Baby SPAC vítanou příležitostí si zazávodit.
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2015_2.jpg" alt="" title="" class="homeImg" width="650"/>
        </td>
    </tr>
     <tr>
        <td colspan="2">
            <p>
V celkovém pořadí nejvíce pravidelně jezdili kategorie C, D, E, kde taky došlo k nejmenším
rozdílům i na předních místech. V kat. D o prvním místě rozhodlo počet prvních míst, kterých měl
Mojmír Daňhel 7, kdežto Vláďa Lysek 6, při stejném počtu bodů 705. V kat. E o prvním místě
rozhodl jediný bod. Bárta Miroslav 656, Novák Milan 655. V absolutním pořadí napříč kategoriemi
zvítězil Tomáš Galuška z kat. C (971bodů) o pouhé dva body před Mojmírem Daňhelem z kat. D
(969bodů). V doplňkových soutěžích se to hemžilo těsnými výsledky jak mezi vrchařemi, tak i mezi
časovkářemi.
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/2015_3.jpg" alt="" title="" class="homeImg" width="650"/>
        </td>
    </tr>
    <tr>
        <td colspan="2">
            <p>
            V kategorii týmů obhájil prvenství Klub Force KCK ze Zlína 2476 bodů, i když se je snažil porazit
nově vzniklý tým Cyklosport HF- Bikestyle.cz z Opavy 2411bodů a tradiční tým Cyklokramo ze
Suchdolu nad Odrou 2180bodů. Větší motivaci napomohlo i pravidlo škrtání tří nejhorších výsledků
družstev, díky kterému bylo mezi prvním a druhým místem rozdíl „jen“ 65 bodů.
Závěrečné vyhlášení se podle ohlasů velmi vyvedlo. Jelikož SPAC slavil 20let svého trvání, snažilo
se vedení SPAC vyhlášení v Žabni ozvláštnit. A tak k poslechu i tanci hrála kapela Lordi z Ostravy.
Své umění nám předvedly několikanásobné mistryně republiky Mažoretky z Vratimova. A nemohl
chybět ani dort, který vážil přes 4kg a byl vynikající. Jediná kaňka na závěrečném vyhlášení byl
termín, který musel být v neděli a tak se sál, kde bylo asi 120 lidí, brzo po vyhlášení vyprázdnil a
hudba neměla téměř pro koho hrát.
             </p>
        </td>
    </tr>
    
</table>

<a href="/kronika/">Zpět</a>
