<h2>Úvod</h2>

<table width="650">
    <tr>
         <td>
             <p>
             Historie Slezského poháru amatérských cyklistů (SPAC) se začíná
             psát v roce 1998 prvním ročníkem, kdy se poprvé v okolí Ostravy
             za přispění hlavních iniciátorů a současně organizátorů několika
             závodů a také aktivních cyklistů Miroslava Gerycha a Miloše
             Velkoborského z klubu Amatérská cyklistika Poruba sdružilo několik
             pořadatelů amatérských závodů v silniční cyklistice. Po vzoru už
             fungujících lig v ČR zavedli celoroční soutěž s bodováním
             jednotlivých závodů a hodnocením průběžného pořadí. Od roku 2000
             byly zavedeny licence a SPAC se stal pod vedením prvního ředitele
             soutěže Tomáše Poláčka členem Sdružení amatérských cyklistů ČR
             (S.A.C. ČR). Tím se všem zájemcům nabídla možnost startu na
             společném silničním amatérském mistrovství ČR v časovce a
             v hromadném startu.
            </p>
         </td>
          <td>
            <img src="/web/_images/kronika/uvod_pohar.jpg" alt="uvod_pohar" title="uvod_pohar" class="homeImg" width="300"/>
         </td>
    </tr>
    <tr>
        <td colspan="2">
            <p>
Od prvních ročníků měla soutěž kvalitní úroveň, po zavedení licencí a úbytku závodů ale postupně klesal počet pravidelných účastníků. Po slabších letech od roku 2006 opět není podmínkou ke startu na závodech SPAC vlastnit licenci a soutěž je otevřena pro širokou sportovní veřejnost. Zazávodit si tak může od 15 let věku úplně každý a i po odjetí jednoho závodu je jeho účastník započítán do průběžného pořadí.

Během trvání soutěže se skladba závodů dost měnila, jedním z prvních závodů s delší tradicí byly dnes už bohužel zaniklé závody Ostrava – Kružberk – Ostrava, Lašská časovka a Jilešovické okruhy. V současné době mezi už tradiční závody SPAC, které se stále jezdí, můžeme zařadit hned 5 akcí, a to : zpravidla zahajovací závod Tour de Čupek s pověstným dojezdem na kopci Čupek, závod do vrchu Tour de Javorový, Mokrolazeckou 60 s neméně pověstným hrabyňským kopcem, Velkopolomské okruhy a také Velkou cenu Lašska, která se jezdí trochu netradičně na dvou okruzích s bodovací sprintérskou a vrchařskou prémií.

V roce 2003 byl Slezský pohár ve spolupráci s Moravskoslezským svazem cyklistiky (MSSC) poprvé pořadatelem silničního mistrovství Sdružení amatérských cyklistů ČR (S.A.C. ČR). Časovka jednotlivců se jela na zcela uzavřené komunikaci mezi Ostravou a Havířovem a silniční závod se konal na trase Velkopolomských okruhů prodloužených o jilešovické serpentiny.
O šest let později, o víkendu 18. a 19. července 2009, se amatérské mistrovství na severu Moravy konalo podruhé. Hlavním organizátorem byl cyklistický oddíl Racing Olešná Frýdek - Místek, který připravil časovku na okruhu se startem a cílem v Bašce, zatímco silniční závod s centrem ve Starém Městě u F-M se jel na prodlouženém okruhu v obráceném směru.

Ve vedení poháru se mezitím vyměnili Bohumil Mecner s Rostislavem Šafratou a v roce 2007 v jubilejním 10. ročníku, kdy se čtvrtým ředitelem soutěže v její historii stal Zbyněk Raška, byla po návrhu Karla Kempného navázána spolupráce s Moravskoslezským svazem cyklistiky (MSSC). Majitelé licencí SPAC tak kromě možnosti startu na silničním mistrovství republiky amatérů (od roku 2007 i na mistrovství v MTB) mohou startovat na závodech spadajících pod MSSC. Dále rovněž bodují do soutěže družstev.

            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/uvod_Kruzberk_1998.jpg" alt="Kruzberk_1998" title="Kruzberk_1998" class="homeImg" width="650"/>
        </td>
    </tr>
     <tr>
        <td colspan="2">
            <p>
           Závodníci jsou rozděleni podle věku do kategorií, tak jak určuje
           soutěžní řád SACu. Muži od 19 let po deseti letech do 5 kategorií
           A, B, C, D, E a junioři od 15 do 18 let závodí v kategorii M. Ženy
          jsou dle SAC sloučeny do jedné kategorie od 15 let bez rozlišení věku,
          ale od roku 2010 jsou i ženy na závodech SPAC rozděleny do dvou
          kategorií – ženy A (15 až 29 let) a ženy B (30 a více let).
          Dále je pořadatelům doporučeno vypisovat i kategorie pro děti a
          handbike a umožnit tak závodit i dětem do 15 let a také tělesně
          postiženým sportovcům. Dle záměru pořadatele startují jednotlivé
          kategorie samostatně nebo jsou i částečně sloučeny. Některé závody
          mají ale také hromadný start všech kategorií najednou - hodnoceny
          a bodovány jsou ale vždy všechny samostatně. V roce 2001 ve 4. ročníku
          byla poprvé hodnocena i soutěž družstev a od roku 2007 získává vítězný
          tým putovní pohár.
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/uvod_VCL_2007.jpg" alt="VCL_2007" title="VCL_2007" class="homeImg" width="650"/>
        </td>
    </tr>
     <tr>
        <td colspan="2">
            <p>
          Slezský pohár v současnosti jde cestou zpřístupnění závodní cyklistiky
          všem zájemcům, nesupluje ale nedostatek závodů pořádaných ČSC. I přes
          možná užší závodní špičku je jeho kvalita zdá se srovnatelná
          s ostatními ligami s delší tradicí, jako například místně nejbližším
          Moravským pohárem. Dokladem toho je např. příchod Radka Blahuta do
        SPAC po skončení profi kariéry jako sponzora a závodníka od sezóny 2007.
            </p>
        </td>
    </tr>
    <tr>
        <td colspan="2" align="center">
            <img src="/web/_images/kronika/uvod_Polom_2009.jpg" alt="Polom_2009" title="Polom_2009" class="homeImg" width="650"/>
        </td>
    </tr>
     <tr>
        <td colspan="2">
            <p>
          SPAC nemá vysloveně dominantního závodníka, z nejúspěšnějších cyklistů
          můžeme ale jmenovat Miroslava Bartoše, Petra Homolu, Milana Masného,
          Pavla Daněčka a z těch mladších Pavla Kokeše, Tomáše Celtu,
          Radka Blahuta, Alenu Petříčkovou a Ivanu Jaklovou – ti všichni
          dokázali celkově zvítězit ve svých kategoriích více než jednou.
          <br>

        Další informace a hlavně kalendář soutěže, rozpisy jednotlivých závodů,
        průběžné pořadí, archív výsledků, fotogalerie atd. najdete na webových
        stránkách soutěže SPAC na
         <a href="http://www.spac.ic.cz" onclick="return !window.open(this.href)">www.spac.ic.cz</a>

            </p>
        </td>
    </tr>
</table>

<a href="/kronika/">Zpět</a>