<h2>O nás</h2>

<p>
  Občanské sdružení Slezský pohár amatérských cyklistů, spolek (SPAC) je jednou ze šesti celoročních 
		soutěží amatérských cyklistů v České republice, které spadají pod <a href="http://www.saccr.cz">Sdružení amatérských cyklistů</a> 
		(SAC ČR). SPAC jde cestou zpřístupnění závodní cyklistiky všem zájemcům, kde k účasti na jednotlivých 
		závodech <strong>není podmínkou</strong> vlastnit licenci SPAC.  
</p>

<p>
  SPAC jde cestou zpřístupnění závodní silniční cyklistiky všem zájemcům, kde k účasti na jednotlivých závodech není podmínkou vlastnit licenci SPAC, nutná je jen v případě startu na mistrovství republiky amatérských cyklistů (MR SAC ČR). 
</p>

<p>
  Závodníci jsou rozděleni podle věku do kategorií, tak jak určuje soutěžní řád SACu. Muži od 19 let po deseti letech do 5 kategorií A, B, C, D a E. Ženy od 15 let jsou sloučeny do jedné kategorie bez rozlišení věku a sedmou kategorií označenou M jsou junioři (15 až 18 let). Dále je pořadatelům doporučeno vypisovat i kategorie pro děti a handbike a umožnit tak závodit kromě těch nejmenším i tělesně postiženým sportovcům. Dle záměru pořadatele startují jednotlivé kategorie samostatně nebo mohou být částečně sloučeny. Některé závody mají hromadný start všech kategorií najednou - hodnoceny a bodovány jsou ale všechny samostatně. 
</p>

<p>
  Na konci sezóny se cyklisté scházejí na závěrečném vyhlášení, kde jsou odměněni za své celoroční úsilí. Ti nejlepší jsou vyhlášeni v kategorii jednotlivců, v soutěži družstev a dalších doplňkových soutěžích (jako např. od roku 2008 v soutěži o nejlepšího vrchaře  a časovkáře).
</p>