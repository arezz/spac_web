<h2>Soutěžní řád Slezského poháru</h2>

<ol class="upalpha">
  <li><a href="#a">ZÁKLADNÍ USTANOVENÍ</a></li>
  <li><a href="#b">KATEGORIE</a></li>
  <li><a href="#c">SOUTĚŽ JEDNOTLIVCŮ</a></li>
  <li><a href="#d">SOUTĚŽ DRUŽSTEV</a></li>
  <li><a href="#e">POJIŠTĚNÍ ÚČASTNÍKŮ</li>
  <li><a href="#f">MISTROVSTVÍ ČESKÉ REPUBLIKY AMATÉRŮ</a></li>
  <li><a href="#g">KONEČNÉ HODNOCENÍ</a></li>
  <li><a href="#h">DOPLŇKOVÉ SOUTĚŽE</a></li>
  <li><a href="#i">BABY SPAC</a></li>
  <li><a href="#j">OSTATNÍ</a></li>
</ol>

<hr />

<ol class="none">
  <li>
    <p id="a">
      <strong>A. ZÁKLADNÍ USTANOVENÍ</strong>
    </p>
 
    <ol class="none">
      <li>
        <p>
          <strong>A1. CO JE SLEZSKÝ POHÁR</strong>
        </p> 
  
        <p>
          Slezský pohár amatérských cyklistů, o.s. (dále jen SPAC) je seriál veřejných cyklistických závodů, pořádaných pro cyklisty z řad široké sportovní veřejnosti bez nutnosti registrovat se. SPAC  je oficiálně zaregistrován u ministerstva vnitra jako občanské sdružení. Hlavním úkolem vedení SPAC je organizačně uspořádat celoroční seriál cyklistických závodů pro amatéry. 
        </p>
  
        <p>
          Držitelé licence SPAC pro daný rok a současně starší 18-ti let mají prostřednictvím kapitánů týmů právo uplatňovat své názory a podílet se na podobě soutěže. Všichni účastníci musí být starší 15-ti let, u mladších 18-ti let výhradně se souhlasem zákonného zástupce.
        </p>
  
        <p>
          Jen majitel licence SPAC může být vyhlášen za mistra SPAC v časovce a silničním závodě, může bodovat do soutěže družstev a má právo účastnit se silničního a MTB  mistrovství republiky amatérských cyklistů (MR S.A.C. ČR). Dále mohou cyklisté s licencí SPAC startovat i na silničních a MTB závodech spadajících pod Moravskoslezský svaz cyklistiky (dále jen MSSC) a OPS Karviná.
        </p>
      </li>
      
      <li>
        <p>
          <strong>A2. ZPŮSOB PŘIHLÁŠENÍ DO SPAC</strong>
        </p> 

        <p>
          Do SPAC se lze přihlásit podáním řádně vyplněné přihlášky družstva či jednotlivců a zakoupením licence.
        </p>

        <p>
          Cena licence pro závodníka každé vypsané kategorie SPAC je <strong>400,- Kč pro přihlášené do 8.4.2015</strong>, po tomto termínu (tedy i v průběhu sezóny) <strong>se cena navyšuje na 450,-Kč</strong>. Nová licence za ztracenou, popř. při přestupu, bude vystavena za manipulační poplatek 100,- Kč.
        </p>

        <p>
          O licenci lze zažádat buď jako člen některého družstva prostřednictvím kapitána (maximální počet členů družstva je 9) nebo jako individuální účastník (přihlásit se sám, v přihlášce uvést název či klub, který chci mít uváděn u svého jména ve výsledcích). <strong>Přihláška musí obsahovat jméno, příjmení a  přesnou adresu. Dále telefon a e-mail </strong>(ve vlastním zájmu pro lepší informovanost o soutěži a pořádaných závodech),<strong> rodné číslo a název klubu.</strong>
        </p>

        <p>
          Družstvo a všechny jeho členy přihlašuje kapitán družstva na společné soupisce. Rovněž musí poukázat účastnický příspěvek za všechny členy družstva.
        </p>
  
        <p>
          Přihláška spolu s dokladem o zaplacení musí být odeslána na adresu Simony Petrové (Žabeň č. 207, PSČ 739 25 nebo na email simona.spac@seznam.cz) nebo osobně předána členu vedení, případně řediteli SPAC. Termín vydávání licencí není omezen. Do celkového pořadí se započítávají pouze body vyjeté po datu zakoupení licence.
        </p>

        <p>
          <strong>Platba licence:</strong>
        </p>

        <p>
          Převodem nebo složenkou na účet <strong>2300360429/2010</strong> (variabilní symbol = rodné číslo bez číslic za lomítkem, konstantní symbol = 0308) – viz. pokyny na přihlášce.
        </p>
      </li>
 
      <li>
        <p>
          <strong>A3. OSTATNÍ USTANOVENÍ</strong>
        </p> 

        <p>
          Jen majitel licence SPAC se může účastnit mistrovství ČR amatérů. Všem účastníkům SPAC doporučujeme absolvovat na odborném lékařském pracovišti zátěžové testy nebo alespoň lékařskou prohlídku.
        </p>
      </li>
    </ol>
  </li>
  
  <li>
    <p id="b">
      <strong>B. KATEGORIE</strong>
    </p> 

    <p>
      V každém závodě budou vypsány tyto kategorie:
    </p>

    <ul class="none">
      <li><strong>
	  A - muži 19 až 29 let (nar. mezi 1996 až 1986 včetně)<br />
      B - muži 30 až 39 let (nar. mezi 1985 až 1976 včetně)<br />
      C - muži 40 až 49 let (nar. mezi 1975 až 1966 včetně)<br />
      D - muži 50 až 59 let (nar. mezi 1965 až 1956 včetně)<br />
      E - muži 60 a starší (nar. v roce 1955 a starší)<br />
      F*- muži 70 a starší (nar. v roce 1945 a starší)<br />
      M - junioři 15 až 18 let (nar. mezi 2000 až 1997 včetně)<br />
      Ž - ženy (bez rozdílu věku)<br />
      ŽB* - ženy 35 a starší (nar. v roce 1980 a starší)</strong><br />
      <br />
      x - soutěž družstev (bez ohledu na kategorii)</li>
      
      * Kategorie F a ŽB se vypisují pouze pro bodování do celkového pořadí a konečného hodnocení na závěrečném vyhlášení. Na závodech tyto kategorie vypsány být nemusí.
    </ul>

    <p>
      <strong>Poznámky:</strong><br />
      Účastníci se mohou přihlásit i do mladší kategorie, než kam podle ročníku patří (max. do kategorie A). Započítáni do průběžného pořadí z každého závodu pak budou vždy za kategorii, do které se na daný závod přihlásili.<br />
      Na pořadatelích je rovněž umožnit start závodníkům na handbike, popř. uspořádat závod i pro děti do 15 let apod.
    </p>

  </li>

  <li>
    <p id="c">
      <strong>C. SOUTĚŽ JEDNOTLIVCŮ</strong>
    </p>

    <ol class="none">
      <li>
        <p>
          <strong>C1. OBECNÁ USTANOVENÍ</strong>
        </p> 

        <p>
          <strong>Soutěží všichni účastníci závodů, zařazených do kalendáře SPAC bez ohledu na to, zda jsou držiteli cyklistické licence ČSC, SPAC a ostatních amatérských soutěží (MP apod.), nebo jsou neregistrovaní. </strong><br />Pořadatelům se doporučuje umožnit start i závodníkům v kategorii handbike.
        </p>

        <p>
          Při prezentaci před startem závodu každý startující zaplatí startovné a podepíše prohlášení ve startovní listině, že startuje na vlastní nebezpečí. V každém závodě se každá věková kategorie hodnotí zvlášť.
        </p>

      </li>

      <li>
        <p>
          <strong>C2. BODOVÁNÍ JEDNORAZOVÝCH ZÁVODŮ</strong>
        </p> 

        <p>
          Jednotlivé závody budou bodovány takto: <br />
1. místo 60 bodů (b), 2. místo 55 b, 3. místo 50 b, dále 4. až 8. místo  48 b, 46 b, 44 b, 42 b a 40 b, od 9. místa po jednom bodu dolů – 39 b, 38 b, 37 b atd.
        </p>
      </li>
 
      <li>
        <p>
          <strong>C3. ZVLÁŠTNÍ BODOVÁNÍ ZÁVODŮ</strong>
        </p> 

        <p>
          Závodníci s licencí SPAC při dokončení mistrovského závodu SPAC (časovka, silnice) obdrží za každý závod kromě obvyklého bodování <strong>bonus 10 bodů</strong>. 
        </p>        

        <p>
          Každý, kdo závod dokončí v souladu s rozpisem příslušného závodu obdrží rovněž 1 bod (viz. tabulka).
        </p>
        
        <p>
          Závodníkům, kteří se zúčastní <strong>Mistrovství ČR SAC</strong> (časovka a silniční závod), bude do celkového hodnocení SPAC započítán <strong>standardní počet bodů dle dosaženého umístění, ke kterému bude připočten bonus 10 bodů.</strong>
        </p>
        
        <p>
		  Závodníci s licencí SPAC při účasti na <strong>etapovém závodu SPAC</strong> za každou etapu obdrží k získaným bodům <strong>bonus ve výši 5 bodů</strong>. To znamená za tři etapy 15bodů k vyjetým bodům za pořadí. Za celý etapový závod budou přiděleny jen jedny body. Ten, kdo objede jen dvě etapy, bude také celkově hodnocen, ale až za posledním, který jel celý etapák. To samé pravidlo je i u těch, kteří pojedou jen jednu etapu (budou zařazeni za posledním s dvěmi etapami)
        </p>
              
      </li>
    </ol>
  </li>

  <li>
    <p id="d">
      <strong>D. SOUTĚŽ DRUŽSTEV</strong>
    </p>

    <ol class="none">
      <li>
        <p>
          <strong>D1. OBECNÁ USTANOVENÍ</strong>
        </p> 

        <p>
          Účast v soutěži družstev je bezplatná a není povinná. Družstvo tvoří 3 a maximálně 9 závodníků libovolné věkové kategorie. Všichni musí mít licenci SPAC. Do soutěže družstev se započítává i jeden člen, který dojede do cíle.
        </p>

        <p>
          Družstvo musí mít určeného kapitána, který je prostředníkem mezi družstvem a organizačním výborem SPAC. Kapitán je odpovědnou osobou za celé družstvo. Dbá o dodržování pravidel SPAC všemi členy družstva (závodníky) a je jim v této oblasti příkladem. Je povinen se zúčastnit ve stanoveném čase porady s vedoucími družstev, rozhodčími a pořadateli, pokud bude vyhlášena. Během roku nelze měnit název družstva.
        </p>

        <p>
          Přestup závodníka do jiného družstva během roku je možný po zaplacení manipulačního poplatku 200 Kč,- na účet SPAC. Doposud získané body jsou nepřenosné, pro nové družstvo boduje závodník až dnem přestupu! Pro soutěž jednotlivců však bude počítán kompletní bodový zisk.
        </p>
      </li>
      
      <li>  
        <p>
          <strong>D2. BODOVÁNÍ JEDNOTLIVÝCH ZÁVODŮ</strong>
        </p> 

        <p>
          Pořadí družstev v každém závodě SPAC se určí součtem bodového zisku tří nejlepších členů družstva v závodě bez rozdílu kategorií. Družstvo boduje do soutěže družstev i v tom případě, že dokončí pouze jeden člen. Družstvo s nejvyšším součtem bodů vítězí. Do konečného pořadí se počítají všechny závody SPAC.
        </p>

        <p>
          Do soutěže družstev se bodový zisk jednotlivců z kategorií A, B, C a D započítává plnou hodnotou, z kategorií E, ŽA, ŽB a M se násobí koeficientem 0,8.
        </p>
      </li>
      
      
      
      <li>  
        <p>
          <strong>D3. ČASOVKA DRUŽSTEV</strong>
        </p> 

        <p>
          1. Časovka družstev je určená pro tří až čtyř členná družstva.
         </p> 

        <p>
         2. Do Slezského poháru boduje pouze družstvo, sestavené z členů majících platnou licenci pro daný rok. V družstvu mohou startovat jednotlivci jakékoli kategorie. Pokud má oddíl v daném roce více skupin např. A a B musí být družstvo sestaveno pouze s dané skupiny.
        </p> 

        <p>
        3. Startovat mohou i družstva smíšená, sestavená z jednotlivců různých oddílů. Těm však nebudou přiděleny body. Budou však figurovat v pořadí a odměněni cenami na vyhlášení.
        </p> 

        <p>
        4. Body za umístění budou přiděleny pouze v celoročním bodování družstev. Tyto body budou přiděleny dle odstavce C2 soutěžního řádu a to 1. místo 60 bodů, 2. místo 55b, 3. místo 50b, dále 4. až 8. místo 48b,46b,44b,42b,40b, od 9. místa po jednom bodu dolů. Do soutěže jednotlivců body přiděleny nebudou.
        </p> 

        <p>
       5. Oddíl, pokud má dostatečný počet členů, může sestavit i dvě nebo tři družstva, musí se však řídit body 1 a 2. Body se družstvu po dosaženém výsledku přidělí dle bodu 4 a následně se sečtou a to tak, že např. jedno družstvo obsadí druhé místo v pořadí 55b a další družstvo ze stejného oddílu šesté místo, tj. 44b. Oddílu se celkově přičte 99bodů. Jelikož maximální počet členů v družstvu pro sezonu je 9, může oddíl sestavit maximálně tři družstva po třech nebo dvě po čtyřech jednotlivcích. Do celoroční soutěže družstev ale mohou bodovat maximálně dvě nejlépe družstva.
        </p> 

        <p>
               6. Na časovce družstev je zakázáno používání časovkářských speciálů a jakýchkoli nádstavců na řidítka. Je taktéž zákaz použití disků a loukotí. Povolena je jízda v časovkářské přilbě, kombinéze a návlecích.
        </p> 

        <p>
        7. Družstvo může startovat v maximálním počtu čtyř členů a minimální počet jsou tři členové. Do cíle musí dojet minimálně tři členové družstva a to v rozmezí 10 metrů mezi prvním a třetím. Tento prostor bude vyznačen čarami na vozovce. V cíli se počítá čas třetího člena družstva. Čtvrtý člen družstva cílem projet nemusí. Pokud družstvo neprojede v kompletním složení tří závodníků a ve vymezeném časovém rozmezí, bude diskvalifikováno.
        </p> 

        <p>
               8. Startovné do časovky družstev se pro pořadatele doporučuje 300,- kč za družstvo které vlastní licenci SPAC pro daný rok. Nečlenům licencí pak 400,- kč za družstvo. Startovné je stejné jak pro tří, tak pro čtyř členné družstvo.
        </p> 

        <p>
        9. Přihlašování na závod bude možné na stránkách SPAC, nebo pořadateli formou mailu předem a uzávěrka bude 48 hodin před startem závodu. Po uzávěrce nebude možno provádět jakékoli změny, pokud takové změny proběhnou, nebude družstvo puštěno na start. Při absenci jednoho člena družstva musí družstvo tuto věc nahlásit pořadateli včas před startem prvního družstva. Musí být však dodržen bod č.7
        </p> 
      
    </ol>
  </li>
 
  <li>
    <p id="e">
      <strong>E. POJIŠTĚNÍ ÚČASTNÍKŮ</strong>
    </p> 

    <p>
      Všichni účastníci závodu od 15 let věku jsou při závodech SPAC pojištěni proti škodě, kterou způsobí třetí osobě. Toto pojištění se nevztahuje na škody vzájemně způsobené závodníky mezi sebou. Pojišťovací poplatek je odváděn pořadatelem ze startovného každého závodníka od 15 let.
    </p>

    <p>
      Doporučujeme všem účastníkům sjednat individuální úrazové pojištění.
    </p>
  </li>
  
  <li>
    <p id="f">
      <strong>F. MISTROVSTVÍ ČESKÉ REPUBLIKY AMATÉRŮ</strong>
    </p> 

    <p>
     Účastníci starší 15-ti let se mohou zúčastnit silničního mistrovství České republiky amatérů, které se koná pravidelně v polovině července. Účastnit se mohou členové soutěží sdružených ve Sdružení amatérských cyklistů ČR (SPAC, MP, UAC, JAL, SAL a ŠUAC). Propozice budou zveřejněny v předstihu. 
    </p>
    
  </li>
 
  <li>
    <p id="g">
      <strong>G. KONEČNÉ HODNOCENÍ</strong>
    </p>

    <p>
      Do SPAC budou započítány pouze ty závody, na kterých budou beze zbytku dodržena pravidla a soutěžní řád SPAC. Ve všech sporných případech má rozhodující slovo vedení SPAC.
    </p>

 
    <ol class="none">
      <li>
        <p>
          <strong>G1. KONEČNÉ HODNOCENÍ JEDNOTLIVCŮ</strong>
        </p>

        <p>
          Vítězem SPAC ve své kategorii se stává závodník, který získá nejvíce započítaných bodů. Do konečného hodnocení SPAC se bude každému započítávat 13 závodů bez ohledů na to, kolik jich bude v kalendáři dané sezóny. Pokud jich ale bude 19 a méně, budou se započítávat 2/3 závodů. Do družstev se budou stále započítávat všechny závody zařazené do kalendáře SPAC.
        </p>

        <p>
          Při rovnosti započítaných bodů v konečném pořadí rozhoduje: 1. počet lepších umístění během roku, 2. vyšší věk. 
        </p>

        <p>
          Při rovnosti započítaných bodů v konečném pořadí na prvním místě rozhoduje: 1. vyšší celkový počet vítězství, 2. vyšší celkový počet všech získaných bodů, 3. vyšší celkový počet druhých míst, 4. vyšší celkový počet všech třetích míst, 5. vyšší věk. 
        </p>
      </li>
      
      <li> 
        <p>
          <strong>G2. KONEČNÉ HODNOCENÍ DRUŽSTEV</strong>
        </p>

        <p>
          Vítězem SPAC se stává <strong>družstvo, které získá nejvíc bodů ze všech závodů dle kalendáře</strong>. Při rovnosti bodů v konečném pořadí rozhoduje vyšší počet lepších umístnění v jednotlivých závodech.
        </p>
      </li>
      
      <li>
        <p>
          <strong>G3. VYHLÁŠENÍ KONEČNÉHO POŘADÍ</strong>
        </p>

        <p>
          Vyhlášení konečného pořadí SPAC bude provedeno na závěrečném slavnostním vyhlášení po skončení sezóny. Termín a místo bude oznámeno dodatečně. Věcnými cenami budou odměněni minimálně tři nejlepší v kategoriích A, B, C, D, E, F, ŽA, ŽB a M. Podmínkou pro zisk ocenění v kterékoli kategorii je vlastnění licence SPAC pro danou sezonu. 
        </p>

        <p>
          Vyhlášena budou tři nejlepší družstva a výsledky dalších doplňkových soutěží.
        </p>
      </li>
    </ol>
  </li>
  
  <li>
    <p id="h">
      <strong>H. DOPLŇKOVÉ SOUTĚŽE</strong>
    </p> 

    <p>
      V každém roce mohou být vedením SPAC vyhlášeny doplňkové soutěže. Pro rok 2015 to budou následující:
      <ul class="none">
        <li><strong>
          - soutěž o nejlepšího vrchaře<br />
          - soutěž o nejlepšího časovkáře<br />
          - soutěž o nejlepšího spurtéra<br />
          - cena pro absolutního vítěze<br />
          - pohár pro toho/ty, kdo dokončí nejvíce závodů za sezonu<br />
          </strong>
        </li>
      </ul>        
    </p>
    
     <ol class="none">
      <li>
        <p>
          <strong>H1. NEJLEPŠÍ VRCHAŘ</strong>
        </p>

        <p>
          V daném roce vyhlašujeme minimálně vítěze v každé kategorii. Pro rok 2015 je do této soutěže zařazeno tyto 4 vrchařské závody: Do vrchu Bahenec, O cenu Continetal, Tour de Javorový, 3. etapa VC SPAC. Do konečného pořadí se budou počítat <strong>tři nejvyšší bodové zisky</strong>. Při rovnosti bodů rozhoduje počet lepších umístění. Pokud ani ten neurčí vítěze, rozhoduje vyšší věk.
        </p>
                  
      </li>
      
      <li> 
        <p>
          <strong>H2. NEJLEPŠÍ ČASOVKÁŘ</strong>
        </p>

        <p>
          V daném roce vyhlašujeme minimálně vítěze v každé kategorii. Pro rok 2015 jsou do této soutěže zařazeny tyto 4 časovky:  Kolík – Hobby časovka, ArcelorMitall časovka, 1. etapa Velké ceny SPAC a Stonavská časovka. Do konečného pořadí se budou počítat <strong>tři nejvyšší bodové zisky</strong>. Při rovnosti bodů rozhoduje počet lepších umístění. Pokud ani ten neurčí vítěze, rozhoduje vyšší věk.
        </p>
      </li>
            
      <li> 
        <p>
          <strong>H3. NEJLEPŠÍ SPURTÉR</strong>
        </p>

        <p>
          V daném roce vyhlašujeme minimálně vítěze v každé kategorii. Pro rok 2015 jsou do této soutěže zařazeny tyto 4 kritéria: Mezi ploty, 2. etapa VC SPAC, Memoriál Jana Veselého, Paskovský kriťák. Do konečného pořadí se budou počítat <strong>tři nejvyšší bodové zisky</strong>. Při rovnosti bodů rozhoduje počet lepších umístění. Pokud ani ten neurčí vítěze, rozhoduje vyšší věk.
        </p>
      </li>
      
      <li>
        <p>
          <strong>H4. ABSOLUTNÍ VÍTĚZ</strong>
        </p>

        <p>
          Vítězem této soutěže se stane ten, kdo získá nejvíc bodů ze všech závodů dle kalendáře v daném roce, napříč všemi kategoriemi. Při rovnosti bodů rozhoduje počet lepších umístění. Pokud ani ten neurčí vítěze, rozhoduje vyšší věk.  
        </p>
                
      </li>
      <li>
        <p>
          <strong>H5. NEJVÍCE DOKONČENÝCH ZÁVODŮ</strong>
        </p>

        <p>
          Speciální pohár nebo plaketu získá každý, kdo dokončí nejvíce závodů v daném roce zařazené do kalendáře SP. 
        </p>
                
      </li>
    </ol>
    
  </li>
  
  <li>
    <p id="i">
      <strong>I. DĚTSKÝ SPAC</strong>
    </p> 

    <p>
      Každý pořadatel může vyhlásit i závody pro děti. Do celoroční soutěže se budou počítat všechny závody, kde mládež pojede. Bodování bude stejné jak u dospělých kategorií.
    </p>

    <p> 
      Pro letošní rok SPAC vyhlašuje dvě dětské kategorie a to 13-14 let (roč. 2001 - 2002) a 10-12let (roč. 2003 - 2005). Chlapci a dívky budou soutěžit společně. V každé kategorii budou na závěrečném vyhlášení oceněni minimálně tři nejlepší v každé kategorii. Vyhlásit samostatně chlapce a dívky na závěrečném hodnocení si vyhrazuje vedení SPAC.
    </p>
  </li>

  <li>
    <p id="j">
      <strong>J. OSTATNÍ</strong>
    </p> 

    <p>
      Pořadatelé závodů a soutěžící jsou povinni dodržovat pravidla soutěže.
    </p>
  </li>
</ol>

<p class="center">
  <strong>Na všech závodech pořádaných v seriálu Slezský pohár je povinná cyklistická přilba! </strong>
</p>
<p>
Leden 2015
    </p>